3. 
Copertura previdenziale 
 
 
 
 
 
 
La copertura previdenziale garantita ai lavoratori autonomi occasionali è affidata alla Gestione Separata INPS, 
prevista all’articolo 2 comma 26 Legge 8 agosto 1995 numero 335, la cui funzione è essenzialmente quella di 
estendere l’assicurazione generale obbligatoria per l’invalidità, la vecchiaia e i superstiti, ad alcune tipologie 
contrattuali diverse dal lavoratore dipendente. 
A norma del Decreto legge 30 settembre 2003 numero 269 (convertito con modificazioni in Legge 24 novembre 
2003 numero 326) all’articolo 44 dal titolo “Disposizioni varie in materia previdenziale” si prevede (comma 2) 
a decorrere dal 1° gennaio 2004 l’iscrizione alla Gestione Separata per i soggetti esercenti “attività di lavoro 
autonomo occasionale e gli incaricati alle vendite a domicilio” solo qualora il “reddito annuo derivante da dette 
attività sia superiore ad euro 5.000”. 
Ne consegue che l’obbligo contributivo sussiste soltanto se il lavoratore realizza un reddito annuo fiscalmente 
imponibile superiore a 5.000 euro, anche per effetto di prestazioni rese in favore di più committenti. In tal 
caso, il prelievo ed il pagamento dei contributi avverranno soltanto sulla parte di reddito che eccede i 5 mila 
euro. La Circolare INPS numero 103 del 6 luglio 2004 precisa infatti che: “Il reddito di euro 5000 costituisce, 
comunque, una fascia di esenzione e che, in caso di superamento di detta fascia, sempre in relazione alle sole 
attività considerate dalla norma, i contributi sono dovuti esclusivamente sulla quota di reddito eccedente”. 
Sotto l’aspetto temporale, il riferimento al “reddito annuo” è da intendersi (Circolare INPS 6 luglio 2004 numero 
103) nel senso che hanno rilievo gli “emolumenti percepiti nell’arco dell’anno solare (intendendosi per tale il 
periodo 1° gennaio – 31 dicembre)”. 
Dal punto di vista prettamente quantitativo, invece, ai fini del superamento del limite di reddito si considerano 
(sempre la Circolare INPS) le somme percepite “a fronte di un unico o di una pluralità di rapporti”. 
 
 

---

 
 
 
 
                                                                                            50  
 
Da quanto appena citato discendono gli obblighi, in capo al lavoratore di: 
• 
Comunicare ai committenti, all’inizio di ogni singolo rapporto, il superamento o meno del limite di 
reddito; 
• 
Informare tempestivamente, in costanza di rapporto, il committente nel caso in cui si oltrepassi la 
soglia citata dei 5.000 euro. 
 
3.1 Adempimenti conseguenti 
Come già in parte anticipato, al superamento del limite reddituale è fatto obbligo al lavoratore di iscriversi alla 
Gestione Separata ed altresì informare il committente / i in modo che questi provvedano a: 
• 
Trattenere i contributi INPS a carico del lavoratore; 
• 
Versare i contributi INPS a loro carico a mezzo F24 (insieme alle somme trattenute al lavoratore); 
• 
Inviare la denuncia UniEmens all’INPS. 
In caso di superamento della soglia nel corso dello stesso rapporto ed in virtù del concorso di più committenti, 
ciascuno di essi calcolerà il contributo dovuto in misura proporzionale, in base al rapporto tra il suo compenso 
ed il totale degli importi riconosciuti. 
 
3.2 Procedura di iscrizione alla Gestione Separata 
Il lavoratore autonomo occasionale è tenuto ad iscriversi alla Gestione Separata una sola volta per tutta la sua 
vita lavorativa. Di conseguenza, l’adempimento non dovrà ripetersi se cambia il committente originario ovvero 
se ne aggiungono altri. 
La già citata Circolare INPS del 6 luglio 2004 numero 103 precisa che “l’obbligo di iscrizione alla Gestione 
Separata di cui alla legge n. 335/1995 per i lavoratori autonomi occasionali e per gli incaricati alle vendite a 
domicilio si configura soltanto allorché gli emolumenti percepiti nell’arco dell’anno solare” superino “l’importo 
di euro 5000 ed a decorrere da tale momento”. 
L’iscrizione avviene dietro domanda telematica inoltrata collegandosi al portale “inps.it – Prestazioni e servizi 
– Domanda di iscrizione alla Gestione Separata”, per gli utenti dotati delle credenziali SPID, CIE o CNS. 
 
 

---

 
 
 
 
                                                                                            51  
 
In alternativa è possibile: 
• 
Chiamare il Contact center dell’Istituto al numero 803.164 (da telefono fisso) ovvero lo 06.164.164 da 
cellulare; 
• 
Rivolgersi ad intermediari abilitati. 
 
3.3 Compilazione della domanda 
In caso di invio in autonomia della domanda di iscrizione sul sito INPS, una volta inserite le credenziali ed 
effettuato l’accesso, si dovrà selezionare l’opzione di iscrizione come “Parasubordinato” o “Professionista”. 
Nel caso dei lavoratori autonomi occasionali si ritiene opportuno utilizzare la modalità di iscrizione come 
parasubordinato. 
In tal caso, posto che i dati anagrafici saranno automaticamente inseriti dal sistema, all’interessato non resterà 
che riportare: 
• 
Data di inizio dell’attività (corretta in automatico dal sistema se risulta versata contribuzione in data 
antecedente); 
• 
Numero di telefono; 
• 
Indirizzo email. 
Una volta inseriti e confermati i dati, la domanda sarà acquisita dal portale per la protocollazione. 
 
3.4 Cassetto previdenziale 
La necessità dei committenti di gestire e consultare il versamento dei contributi alla Gestione Separata è alla 
base del servizio denominato “Cassetto Previdenziale”. 
Sulla falsariga del portale previsto per i datori di lavoro, il servizio accessibile da “inps.it – Prestazioni e Servizi 
– Prestazioni – Cassetto Previdenziale per committenti della Gestione Separata” (necessarie le credenziali SPID, 
CIE o CNS) permette ai committenti o loro intermediari cui hanno affidato in delega la gestione dei rapporti 
con l’Istituto di: 
• 
Visualizzare i dettagli anagrafici dell’azienda e quelli contributivi dei lavoratori autonomi; 
• 
Visualizzare le denunce UniEmens inviate; 

---

 
 
 
 
                                                                                            52  
 
• 
Comunicare direttamente con gli operatori INPS al fine di gestire eventuali irregolarità o scoperture 
contributive; 
• 
Gestire le eventuali deleghe rilasciate all’intermediario. 
Per i soggetti (consulenti del lavoro, commercialisti ecc…) abilitati ad operare in nome e per conto di più 
aziende, il sistema, dopo l’autenticazione, propone la lista dei delegati identificati con il codice fiscale. 
 
3.5 Contribuzione 
Nei loro rapporti con l’INPS, i lavoratori autonomi occasionali, alla stregua di quanto avviene per i collaboratori 
coordinati e continuativi ed a differenza dei dipendenti, scontano un carico contributivo identico a prescindere 
dal settore produttivo in cui prestano l’attività. 
Altra particolarità (questa volta peculiare dei soli lavoratori autonomi occasionali) è la contribuzione dovuta sui 
soli redditi eccedenti i 5 mila euro annui. 
L’aliquota INPS, differenziata in base ai soggetti iscritti o meno in via esclusiva alla Gestione Separata, è 
ripartita in: 
• 
1/3 a carico del lavoratore; 
• 
2/3 in capo al committente. 
 
3.6 Iscritti in via esclusiva alla Gestione Separata 
L’aliquota contributiva dovuta per l’anno 2025 da parte dei soggetti iscritti in via esclusiva alla Gestione 
Separata (Circolare INPS 30 gennaio 2025, numero 27) è pari alla somma tra: 
• 
Contributo per l’assicurazione per invalidità, vecchiaia e superstiti pari, per il 2025, al 33%; 
• 
Contributo destinato alle prestazioni temporanee di maternità, assegni nucleo familiare e malattia pari, 
per il 2025, allo 0,72%. 
Nel complesso, pertanto, la contribuzione alla Gestione Separata ammonta al 33,72% di cui 1/3 a carico del 
lavoratore (pari all’11,24%) ed i 2/3 restanti (22,48%) in capo al committente. 
A differenza dei collaboratori coordinati e continuativi, per i lavoratori autonomi occasionali non è prevista 
alcuna aliquota (pari all’1,31%) a finanziamento dell’indennità di disoccupazione DIS-COLL. 
[ALLEGATO “CIRCOLARE INPS 30 GENNAIO 2025 NUMERO 27”]  

---

 
 
 
 
                                                                                            53  
 
3.7 Iscritti già pensionati o assicurati presso altre forme previdenziali obbligatorie 
I soggetti già pensionati o iscritti ad altre forme di previdenza obbligatoria, sono tenuti a versare una 
contribuzione alla Gestione Separata ridotta, fissata dall’INPS (Circolare INPS 30 gennaio 2025 numero 27) in 
misura pari, per il 2025 al 24% di cui l’8% a carico del lavoratore. 
 
3.8 Base imponibile 
Il compenso percepito dal lavoratore autonomo occasionale è soggetto, per la parte che eccede i 5 mila euro 
nell’anno solare, al prelievo contributivo con l’aliquota del 24 o 33,72% (valevoli per il 2025). 
La contribuzione previdenziale (Circolare INPS 6 luglio 2004 numero 103) deve “essere applicata sul compenso 
lordo erogato al lavoratore, dedotte le spese poste a carico del committente e risultanti” dalla nota di 
pagamento.  
 
3.9 Calcolo INPS: lavoratore non iscritto ad altra forma previdenziale né pensionato 
Prendiamo il caso di un lavoratore occasionale non iscritto ad altra forma previdenziale. 
Il compenso complessivo è pari ad euro 8.500,00 di conseguenza l’imponibile INPS ammonta ad euro 8.500 – 
5.000 = 3.500,00 euro (parte eccedente la franchigia). 
A questo punto sarà sufficiente calcolare: 
• 
Contributi a carico del lavoratore pari ad 1/3 del totale (11,24%) equivalenti ad euro 3.500 * 11,24% 
= 393,40; 
• 
Contributi a carico committente con aliquota 22,48% (2/3 del totale) equivalente ad euro 3.500 * 
22,48% = 786,80. 
Il committente dovrà versare con modello F24 i contributi INPS complessivamente dovuti (euro 1.180,20) e 
rivalersi per euro 393,40 sul compenso da riconoscere al lavoratore. 
 
3.10 Calcolo INPS: lavoratore iscritto ad altra forma previdenziale o pensionato 
Riprendendo l’esempio precedente (compenso 8.500,00 euro) ed ipotizzando il caso di un lavoratore autonomo 
iscritto ad altra forma previdenziale o pensionato, noteremo che il peso contributivo è inferiore, posto che 

---

 
 
 
 
                                                                                            54  
 
l’aliquota INPS complessiva è del 24% in luogo del 33,72%. 
DI conseguenza, fermo restando che la base imponibile è ancora pari ad euro 8.500 – 5.000 = 3.500 euro, gli 
importi dovuti all’INPS saranno: 
• 
Contributi a carico del lavoratore con aliquota all’8% (1/3 del totale) equivalente ad euro 3.500 * 8% 
= 280,00 euro; 
• 
Contributi a carico del committente aliquota 16% (2/3 del totale) equivalente ad euro 3.500 * 16% = 
560,00 euro. 
Come nell’esempio di cui al paragrafo precedente il committente dovrà versare all’INPS – Gestione Separata 
(con modello F24) la somma complessiva di 840,00 euro e rivalersi sul lavoratore trattenendo i contributi a 
carico di quest’ultimo pari ad euro 280,00. 
 
3.11 Massimale contributivo 
I contributi alla Gestione Separata sono dovuti entro il massimale di reddito imponibile comunicato ogni anno 
dall’INPS e pari, per il 2025 ad euro 120.607,00 (Circolare INPS 30 gennaio 2025 numero 27). 
 
3.12 Versamento dei contributi 
La Circolare INPS del 6 luglio 2004 numero 103 chiarisce che superata “dal singolo lavoratore, in riferimento 
a ciascun anno solare, la fascia di esenzione di euro 5.000, il committente o i committenti interessati devono 
versare i contributi sugli ulteriori emolumenti dagli stessi corrisposti nel predetto anno, con le modalità ed i 
termini previsti per i collaboratori coordinati e continuativi” ed in particolare “entro il giorno 16 del mese 
successivo al relativo pagamento” a mezzo modello F24 ed “utilizzando i codici in uso per le collaborazione 
coordinate e continuative”. 
La funzione del modello F24 è di consentire il versamento unificato di imposte e contributi, consentendo, entro 
determinati limiti, la compensazione tra debiti e crediti anche di natura diversa. 
Il documento dev’essere trasmesso anche se il saldo è pari a zero ed eventuali crediti eccedenti possono essere 
compensati in occasione di versamenti successivi. 
 
 

---

 
 
 
 
                                                                                            55  
 
I pagamenti contributi INPS e imposte da parte di soggetti titolari di partita IVA devono avvenire 
esclusivamente per via telematica: 
• 
A mezzo pagamento diretto tramite i servizi “F24web” o “F24online”, in alternativa utilizzando i servizi 
di home o remote banking di banche / Poste Italiane; 
• 
Tramite intermediari abilitati attraverso il modello F24 cumulativo (pagamenti effettuati in nome e per 
conto dei contribuenti con addebito sui loro conti correnti) o F24 con addebito sul conto corrente 
dell’intermediario. 
Al contrario, coloro che sono privi di partita IVA devono utilizzare le modalità telematiche per la presentazione 
delle deleghe di pagamento F24 nel caso in cui: 
• 
Siano utilizzati crediti in compensazione ed il saldo finale sia pari a zero; 
• 
Siano utilizzati crediti in compensazione ed il saldo finale sia maggiore di zero. 
Al di fuori delle ipotesi citate i soggetti in parola possono effettuare i versamenti F24 presentando un modello 
cartaceo presso qualsiasi sportello degli agenti di riscossione, banche convenzionate o uffici postali. 
 
3.13 Principio di cassa 
Al pari di quanto avviene per il versamento della tassazione IRPEF, anche i contributi dovuti alla Gestione 
Separata seguono il cosiddetto “principio di cassa”, dal momento che sono dovuti entro il giorno 16 del mese 
successivo quello in cui sono corrisposte le somme. 
Ricordiamo che per i lavoratori dipendenti, invece, la scadenza di pagamento dei contributi con F24 è fissata 
al giorno 16 del mese successivo quello di competenza, a prescindere dal momento di erogazione delle somme. 
 
3.14 Compilazione F24 
Come chiarito dalla Circolare INPS sopra citata, il versamento dei contributi segue le stesse regole previste per 
i collaboratori coordinati e continuativi, pertanto, all’interno del modello F24 – sezione INPS, dovranno essere 
riportati: 
• 
“Codice sede” con le quattro cifre che identificano la sede territoriale INPS di riferimento del 
committente; 

---

 
 
 
 
                                                                                            56  
 
• 
All’interno del campo “Causale contributo” il codice “C10” per coloro che sono già pensionati o iscritti 
ad altre forme di previdenza obbligatoria ovvero il codice “CXX” per gli iscritti in via esclusiva alla 
Gestione Separata; 
• 
Nel campo “Matricola INPS / Codice INPS / Filiale azienda” le cinque cifre che compongono il cap del 
luogo in cui è collocata la sede del committente oltre ai dodici caratteri che formano il nome del 
Comune; 
• 
Nel campo “Periodo di riferimento” all’interno della colonna “Da”, il mese e l’anno di erogazione del 
compenso nel formato MM / AAAA; 
• 
Campo “Importi a debito a versati” la somma dei contributi trattenuti al lavoratore e quelli dovuti dal 
committente. 
Nessun dato dovrà essere inserito nel campo “Importi a credito versati”. 
 
3.15 Denuncia UniEmens 
A decorrere dal mese di gennaio 2005 (a norma dell’articolo 44 comma 9 Decreto legge 30 settembre 2003 
numero 269 convertito con modificazioni in Legge 24 novembre 2003 numero 326) i committenti di 
collaborazioni coordinate e continuative, associazioni in partecipazione e, naturalmente, lavoro autonomo 
occasionale, sono tenuti a trasmettere in via telematica all’INPS (anche per il tramite di un intermediario 
abilitato) i “dati retributivi e le informazioni necessarie per il calcolo dei contributi, per l’implementazione delle 
posizioni assicurative individuali e per l’erogazione delle prestazioni, entro l’ultimo giorno del mese successivo 
a quello di riferimento”. 
Sotto questo aspetto il progetto UniEmens, introdotto a partire dalle denunce del mese di maggio 2009 
(messaggio 25 maggio 2009 numero 11903), a regime dal 1° gennaio 2010, ha risposto all’obiettivo di unificare 
i flussi EMENS e DM10, in modo da: 
• 
Ridurre le informazioni ed eliminare la duplicazione dei dati presenti nei due modelli in parola; 
• 
Semplificare le informazioni e le procedure aziendali di trasmissione, gestione, elaborazione e controllo 
delle denunce; 
• 
Eliminare la necessità di verifiche di congruità tra i dati retributivi e contributivi attraverso il “Confronto 
Cumuli”; 
• 
Aumentare le informazioni a disposizione dell’INPS. 
 
 

---

 
 
 
 
                                                                                            57  
 
In particolare il modello EMENS consisteva in un flusso telematico tramite cui i sostituti d’imposta tenuti al 
rilascio delle Certificazioni Uniche (CU) trasmettevano agli enti previdenziali i dati retributivi riguardanti: 
• 
Calcolo dei contributi; 
• 
Implementazione delle posizioni assicurative individuali; 
• 
Erogazione delle prestazioni. 
Al contrario i modelli DM10/2 riportavano: 
• 
Le retribuzioni ed i compensi corrisposti; 
• 
I contributi dovuti; 
• 
Il conguaglio delle prestazioni, delle agevolazioni e degli sgravi anticipati per conto dell’INPS. 
La differenza tra le voci di debito (contributi) e quelle a credito (sgravi ed importi anticipati per conto dell’INPS) 
generava un: 
• 
Saldo “attivo”, con un debito per l’azienda nei confronti dell’Istituto; 
• 
Salvo “passivo”, con un credito verso l’INPS. 
La scadenza per l’invio della denuncia UniEmens è fissata nell’ultimo giorno del mese successivo quello di 
erogazione del compenso. 
Un’eccezione riguarda le somme riconosciute entro il 12 gennaio ma relative all’anno precedente. Le stesse si 
considerano di competenza di quest’ultimo in virtù del “principio di cassa allargato”. 
Ipotizziamo un’attività di lavoro autonomo occasionale svolta nel mese di dicembre 2021, con pagamento del 
compenso entro il 12 gennaio 2022. In tal caso le somme devono ritenersi di competenza dell’anno 2021 e 
riportate nel flusso UniEmens di dicembre, indicando come periodo di riferimento 01-12-2021 / 31-12-2021. 
 
3.16 Compilazione denuncia UniEmens 
Come anticipato, il flusso UniEmens  (vedi Documento Tecnico Uniemens) fotografa i dati retributivi e 
contributivi specifici della prestazione di lavoro autonomo occasionale. 
In tal senso la denuncia dovrà contenere: 
• 
Codice Comune; 
• 
Tipo di rapporto; 
• 
Aliquota; 
• 
Altra assicurazione; 

---

 
 
 
 
                                                                                            58  
 
• 
Data di inizio e fine attività; 
• 
Tipo agevolazione contributiva; 
• 
Codice calamità; 
• 
Codice certificazione. 
 
3.16.1 Codice Comune 
L’elemento <CodiceComune> all’interno del flusso UniEmens identifica il Comune in cui il lavoratore autonomo 
svolge prevalentemente l’attività. Per coloro la cui prestazione coinvolge più comuni nell’ambito dello stesso 
mese, rileva ai fini della denuncia UniEmens l’ultimo luogo di lavoro. 
Il campo dev’essere valorizzato con il codice alfanumerico utilizzato ai fini fiscali per identificare il Comune. 
L’elenco completo è disponibile sul sito “agenziaentrate.gov.it – Servizi – Ricerca codici tributo – Tabelle Codici 
– Tabella dei codici dei Comuni”. 
Fanno eccezione coloro che svolgono l’attività all’estero. In tal caso nel campo relativo al Comune dovranno 
essere riportati i codici dello stato interessato. 
 
3.16.2 Tipo Rapporto 
Se il campo <CodiceComune> identifica il “dove” la prestazione è resa, la sezione <TipoRapporto> individua 
il “come”, nello specifico la tipologia di rapporto instaurato da cui discende l’obbligo di versare i contributi alla 
Gestione Separata. 
Il codice alfanumerico, composto da due elementi, che identifica il lavoro autonomo occasionale è lo “09”. 
A titolo di esempio (ed al fine di evitare errori nella compilazione della denuncia) si citano gli altri codici 
disponibili: 
• 
01, Amministratore, sindaco, revisore di società, associazioni e altri enti con o senza personalità 
giuridica (soppresso dalle denunce di luglio 2009); 
• 
1A, Amministratore di società, associazione ed altri enti; 
• 
1E, Amministratore ed al tempo stesso rappresentante in carica (codice valido da luglio 2011); 
• 
1B, Sindaco di società, associazione ed altri enti; 
• 
1C Revisore di società, associazione ed altri enti; 
• 
1D, Liquidatore di società; 
• 
02, Collaboratore di giornali, riviste, enciclopedie e simili; 

---

 
 
 
 
                                                                                            59  
 
• 
03, Partecipante a collegi e commissioni; 
• 
04, Amministratore di enti locali; 
• 
05, Dottorato di ricerca, assegno, borsa di studio; 
• 
06, Co.co.co; 
• 
07, Venditore porta a porta; 
• 
08, Collaborazioni occasionali (soppresso dal 1° luglio 2015 a norma dell’articolo 52 del Decreto 
legislativo 15 giugno 2015 numero 81) 
• 
09, rapporti di lavoro autonomo occasionali; 
• 
10, Collaborazioni coordinate e continuative dei titolari di pensione di vecchiaia o 
ultrasessantacinquenni; 
• 
11, Collaborazioni coordinate e continuative nelle Pubbliche Amministrazioni; 
• 
12, rapporti di collaborazione coordinata e continuativa prorogati; 
• 
13, Associati in partecipazione; 
• 
14, Medici in formazione specialistica; 
• 
15, Volontari del Servizio civile; 
• 
17, Consulente parlamentare; 
• 
18, Collaborazioni coordinate e continuative ai sensi del Decreto legislativo numero 81/2015; 
• 
19, Amministratori locali iscritti in Gestione Separata come liberi professionisti; 
• 
20, Collaboratori coordinati e continuativi per emergenza COVID-19; 
• 
A1, rapporto generico ex denuncia annuale 2000-2001; 
• 
A2, rapporto generico ex denuncia annuale 2002-2004 esclusi gli associati in partecipazione per i quali 
va utilizzato il valore 13; 
• 
DS, rapporto generico ex distinta mensile 1996-1997; 
• 
TR, rapporto generico ex denuncia trimestrale 1998-2000. 
Il campo <TipoRapporto> dovrà altresì riportare l’ammontare dei compensi riconosciuti nel mese di 
competenza della denuncia UniEmens cosiddetto “imponibile contributivo”, su cui sono state applicate le 
aliquote percentuali. 
 
3.16.3 Aliquote contributive 
La percentuale (24% o 33,72%) calcolata sull’imponibile contributivo indicato in <TipoRapporto> sarà 
riportata nel campo <Aliquota> ed espressa in centesimi: 
• 
“2400” in corrispondenza dell’aliquota ridotta al 24% per i soggetti già pensionati o iscritti ad altre 
forme di previdenza obbligatoria; 

---

 
 
 
 
                                                                                            60  
 
• 
“3372” per gli iscritti in via esclusiva alla Gestione Separata con aliquota complessiva al 33,72%. 
Limitatamente ai soggetti con contribuzione ridotta, è previsto l’obbligo di trasmettere all’INPS il dato relativo 
all’altra copertura assicurativa cui l’interessato è iscritto, tale da giustificare l’applicazione del 24%. 
Il campo <AltraAss> dovrà pertanto essere popolato con il codice: 
• 
001, per i soggetti pensionati di tutti gli enti pensionistici obbligatori; 
• 
002, per i titolari di pensione diretta; 
• 
101, per i lavoratori iscritti al Fondo pensione lavoratori dipendenti (FPLD); 
• 
102, per la Gestione Artigiani; 
• 
103, per la Gestione Commercianti; 
• 
104 per Coltivatori diretti, Coloni e Mezzadri; 
• 
105 versamenti volontari; 
• 
106 versamenti figurativi; 
• 
107 Fondi speciali; 
• 
201 dipendenti di enti locali e dipendenti delle Amministrazioni dello Stato; 
• 
301 Dottori commercialisti; 
• 
302 Ragionieri; 
• 
303 Ingegneri e Architetti; 
• 
304 Geometri; 
• 
305 Avvocati; 
• 
306 Consulenti del lavoro; 
• 
307 Notai; 
• 
308 Medici; 
• 
309 Farmacisti; 
• 
310 Veterinari; 
• 
311 Chimici; 
• 
312 Agronomi; 
• 
313 Geologi; 
• 
314 Attuari; 
• 
315 Infermieri professionali, Assistenti sanitari, Vigilatrici d’infanzia; 
• 
316 Psicologi; 
• 
317 Biologi; 
• 
318 Periti Industriali; 
• 
319 Agrotecnici, Periti Agrari; 
• 
320 Giornalisti; 

---

 
 
 
 
                                                                                            61  
 
• 
321 Spedizionieri (sino al 31 dicembre 1997); 
• 
401 Dirigenti d’Azienda; 
• 
501 Lavoratori dello spettacolo; 
• 
601 Lavoratori Poste Italiane S.p.a. 
 
3.16.4 Data inizio e fine attività 
Le date relative al periodo cui si riferisce il compenso oggetto della denuncia UniEmens dovranno essere 
indicate con: 
• 
<Dal> nel formato AAAA-MM-GG per la data di inizio attività; 
• 
<Al> (formato AAAA-MM-GG) con lo scopo di indicare la data di fine attività. 
 
3.16.5 Calamità 
All’interno dell’elemento <CodCalamita> possono essere inseriti i seguenti valori: 
• 
01, 04, 05, 06, 07, 08, 09, 10, 11, 12, 13, 14, 15, 16, 17, 18, 23 relativi alla sospensione dei contributi 
per calamità naturali (alluvioni, terremoti, dissesti idrogeologici), emergenze umanitarie; 
• 
24, 25, 26, 27, 28, 29, 30, 31, 32, 33, 34, 35, 36 riguardanti le sospensioni dal versamento dei 
contributi decise a seguito dell’emergenza epidemiologica COVID-19; 
• 
S1, per la sospensione dal versamento dei contributi a seguito di malattia o infortunio grave (ai sensi 
dell’articolo 14, comma 3, Legge 22 maggio 2017 numero 81). 
 
3.16.6 Certificazione del contratto 
A fronte della certificazione del contratto, il campo <CodCertificazione> dovrà essere animato con i seguenti 
codici: 
• 
001 se l’ente interessato dalla certificazione è l’Ispettorato territoriale del lavoro; 
• 
002 se l’ente di certificazione è la Provincia; 
• 
003 per l’Università; 
• 
004 per la certificazione effettuata dagli enti bilaterali. 

---

 
 
 
 
                                                                                            62  
 
3.16.7 Agevolazioni 
Eventuali agevolazioni contributive riguardanti il versamento alla Gestione Separata dovranno essere riportate 
nell’elemento <Agevolazione> composto da: 
• 
<ImpAgevolazione> con l’ammontare dello sgravio contributivo; 
• 
<TipoAgevolazione> contenente il codice identificativo dell’agevolazione. 
Nel campo <TipoAgevolazione> i valori possibili sono: 
• 
01, per l’agevolazione contributiva riconosciuta in favore degli ex lavoratori socialmente utili che 
collaborano con la PA, prevista dal Decreto legislativo 28 febbraio 2000 numero 81; 
• 
02, riguardante l’agevolazione contributiva in favore degli ex lavoratori socialmente utili che 
collaborano con la PA, disciplinata dal Decreto legislativo 28 febbraio 2000 numero 81 (per periodi 
ante 2005); 
• 
04, per l’agevolazione contributiva pari ad un terzo in favore degli ex lavoratori socialmente utili che 
collaborano con gli Istituti scolastici, di cui al Decreto legislativo 28 febbraio 2000 numero 81; 
• 
94, restituzione dell’agevolazione contributiva 04, pari ad un terzo in favore degli ex lavoratori 
socialmente utili che collaborano con gli Istituti scolastici, indebitamente fruita. 
 
3.16.8 Flusso unico e procedura di invio 
Le realtà economico-produttive operanti in qualità di datori di lavoro e committenti, hanno la possibilità di 
inviare un flusso UniEmens unico riguardante i contributi dovuti per i lavoratori dipendenti e quelli destinati 
alla Gestione Separata INPS (cosiddetta “ListaCollaboratori”) per collaboratori coordinati e continuativi e 
lavoratori autonomi occasionali. 
Per inviare la denuncia è necessario innanzitutto validare il file (formato XML) generato dal programma paghe 
attraverso il “Software di controllo UniEmens Inviduale” (applicativo su Desktop), scaricabile gratuitamente dal 
portale “inps.it” percorso “Home – Prestazioni e servizi – Software – Software di controllo UniEmens Individuale 
(applicato su Desktop)”.  
Una volta selezionato il file XML e lanciata la fase di elaborazione il programma effettua i seguenti controlli: 
• 
Validazione di conformità; 
• 
Verifica posizioni aziendali e prelievo delle caratteristiche contributive; 
• 
Controlli estesi; 
• 
Zippatura, crittografia e firma digitale. 

---

 
 
 
 
                                                                                            63  
 
Nel caso in cui tutte le procedure sopra elencate diano esito positivo, il software genererà il file da caricare sul 
sito INPS per l’invio, con estensione “UniEM”. 
La fase successiva prevede il collegamento al portale “inps.it – Prestazioni e Servizi – Servizi per le aziende e 
consulenti” e l’inserimento delle credenziali SPID, CIE o CNS. 
L’invio del file UniEmens avviene selezionando dal menù principale “UNIEMENS – Invio Denunce Individuali”. 
A trasmissione avvenuta il sistema produce una ricevuta (scaricabile in pdf) con indicato il debito nei confronti 
dell’INPS – Gestione Separata. 

---

 
 
 
 
