5. 
Redditi diversi 
 
 
 
 
 
 
Dal punto di vista fiscale i redditi percepiti nell’ambito di un’attività di lavoro autonomo occasionale sono 
qualificati come “Redditi diversi” come tali disciplinati dall’apposito Capo VII di cui al Decreto del Presidente 
della Repubblica 22 dicembre 1986 numero 917 (cosiddetto “Testo Unico delle Imposte sui Redditi” o TUIR). 
Ai sensi del comma 1 lettera l) dell’articolo 67 rientrano tra i redditi diversi quelli “derivanti da attività di lavoro 
autonomo non esercitate abitualmente o dalla assunzione di obblighi di fare, non fare o permettere”. 
Il successivo articolo 71 comma 2 stabilisce che i redditi derivanti da lavoro autonomo occasionale “sono 
costituiti dalla differenza tra l’ammontare percepito nel periodo di imposta e le spese specificamente inerenti 
alla loro produzione”. 
La base imponibile ai fini fiscali è pertanto costituita da: 
• 
Compensi erogati dal committente al netto delle spese inerenti alla loro produzione e sostenute, anche 
in un periodo d’imposta diverso, ed altresì documentate (a patto che non siano superiori ai compensi 
percepiti); 
• 
Rimborsi spese per viaggio, vitto e alloggio sostenute dal lavoratore e riaddebitate al committente 
(come chiarito dalla Risoluzione Agenzia Entrate del 21 marzo 2003 numero 69), mentre non sono 
imponibili le spese pagate direttamente dal cliente a favore del lavoratore autonomo. 
La Risoluzione dell’Agenzia Entrate dell’11 luglio 2013 numero 49/E ha avuto modo di chiarire che “la 
determinazione del reddito di lavoro differisce, tuttavia, da quella del reddito di lavoro autonomo non esercitato 
abitualmente per il diverso criterio di imputazione delle spese sostenute per l’espletamento dell’incarico”. 
 
 

---

 
 
 
 
                                                                                            84  
 
Nello specifico: 
• 
I “redditi di lavoro autonomo abituale sono costituiti dalla differenza tra i compensi percepiti nel 
periodo d’imposta e le spese inerenti all’esercizio dell’arte o professione effettivamente sostenute nel 
periodo stesso, senza, quindi, prevedere un collegamento tra compenso e spesa sostenuta per 
conseguirlo”; 
• 
I “redditi di lavoro autonomo non abituale sono determinati, in ragione della loro occasionalità, tenendo 
conto del collegamento specifico tra compenso e spesa sostenuta per conseguirlo, in quanto deducibile 
nel periodo d’imposta in cui sono percepiti i compensi cui dette spese si riferiscono in modo specifico”. 
Di conseguenza, nell’ipotesi di prestazioni di lavoro autonomo occasionale per il cui svolgimento “è previsto 
solamente il rimborso delle spese strettamente necessarie per l’esecuzione della prestazione stessa o l’anticipo 
delle stesse da parte del committente, si genera un reddito diverso, derivante dal lavoro autonomo occasionale, 
pari a zero, anche se le spese sono sostenute in un diverso periodo d’imposta”. 
In un’ottica di semplificazione, conclude l’Agenzia, per evitare al committente di “effettuare e versare la ritenuta 
alla fonte in ipotesi di attività occasionali di carattere sostanzialmente gratuito, in quanto il compenso è pari 
alle spese sostenute” si ritiene possibile “non assoggettare a ritenuta alla fonte” i rimborsi delle spese di 
viaggio, vitto e alloggio “nell’ipotesi in cui le spese stesse siano solamente quelle strettamente necessarie” per 
lo svolgimento dell’attività, previa acquisizione dei titoli certificativi delle spese. 
Identica soluzione trova applicazione “anche nell’ipotesi in cui le spese siano direttamente” sostenute dal 
committente. 
Sono invece naturalmente escluse dalla semplificazione sopra citata le ipotesi in cui il compenso “anche nella 
forma di spese rimborsate o anticipate dal committente, eccede le spese strettamente necessarie per lo 
svolgimento dell’attività occasionale, facendo venir meno il carattere sostanzialmente gratuito dell’attività 
stessa”. In tal caso “l’intero importo erogato dal committente costituirà reddito di lavoro autonomo occasionale 
assoggettabile a ritenuta”. 
 
5.1 Ritenuta d’acconto 
Sulle somme imponibili fiscalmente corrisposte ai lavoratori autonomi occasionali il committente opera una 
ritenuta d’acconto a titolo di imposta sul reddito delle persone fisiche (IRPEF) pari al 20%. 
A stabilirlo l’articolo 25 “Ritenuta sui redditi di lavoro autonomo e su altri redditi” contenuto nel Decreto del 
Presidente della Repubblica del 29 settembre 1973 numero 600, in cui si prevede che i soggetti qualificati 
come sostituti d’imposta ai sensi del precedente comma 1 articolo 23, i quali “corrispondono a soggetti residenti 

---

 
 
 
 
                                                                                            85  
 
nel territorio dello Stato compensi comunque denominati, anche sotto forma di partecipazione agli utili per 
prestazioni di lavoro autonomo, ancorché non esercitate abitualmente ovvero siano rese a terzi o nell’interesse 
di terzi o per l’assunzione di obblighi di fare, non fare o permettere, devono operare all’atto del pagamento 
una ritenuta del 20 per cento a titolo di acconto dell’imposta sul reddito delle persone fisiche dovuta dai 
percipienti, con l’obbligo di rivalsa”. 
 
5.2 Versamento con modello F24 
Analogamente a quanto già descritto per il versamento dei contributi INPS - Gestione Separata, anche le 
ritenute d’acconto seguono il cosiddetto “principio di cassa”, dal momento che sono dovute a mezzo modello 
F24, inviato dal committente – sostituto d’imposta entro il giorno 16 del mese successivo quello in cui sono 
corrisposte le somme. 
Fanno eccezione le somme riconosciute entro il 12 gennaio ma relative all’anno precedente. Le stesse si 
considerano di competenza di quest’ultimo in virtù del “principio di cassa allargato”. 
Rispetto al versamento dei contributi (al cui paragrafo dedicato si rinvia per quanto concerne i metodi di invio 
e pagamento del modello F24) le ritenute d’acconto operate nei confronti dei lavoratori autonomi occasionali 
devono essere indicate all’interno della sezione Erario, compilando i seguenti campi: 
• 
“Codice tributo” il valore “1040” identificativo di “Ritenute su redditi di lavoro autonomo / compensi 
per l’esercizio di arti e professioni” di cui agli articoli 25 e 25-quater del Decreto del Presidente della 
Repubblica 29 settembre 1973 numero 600; 
• 
“Rateazione / regione / mese rif.” si dovrà indicare il mese di riferimento della ritenuta; 
• 
“Anno di riferimento” l’anno per cui si effettua il pagamento; 
• 
“Importi a debito versati” l’ammontare della ritenuta d’acconto. 
Le istruzioni per la compilazione del modello F24 sono in ogni caso disponibili sul portale ADE 
“agenziaentrate.gov.it – Servizi – Ricerca codici tributo – Come compilare il modello F24”.    
 
5.3 Sostituti d’imposta 
Sono qualificati come sostituti d’imposta, ai sensi del citato comma 1 articolo 23 Decreto del Presidente della 
Repubblica del 29 settembre 1973 numero 600: 
• 
Gli enti e le società indicati nell’articolo 87 comma 1 del TUIR; 
• 
Le società e le associazioni di cui all’articolo 5 TUIR; 

---

 
 
 
 
                                                                                            86  
 
• 
Le persone fisiche che esercitano imprese commerciali (articolo 51 TUIR) o agricole; 
• 
Persone fisiche che esercitano arti e professioni; 
• 
Il curatore fallimentare, commissario liquidatore o il condominio. 
Tali soggetti devono operare all’atto del pagamento di somme e valori una “ritenuta a titolo di acconto 
dell’imposta sul reddito delle persone fisiche dovuta dai percipienti, con obbligo di rivalsa”. 
 
 
 
 
 
 

---

 
 
 
 
6. 
Esempi di calcolo del netto da corrispondere 
 
 
 
 
 
 
6.1 Lavoratore non iscritto ad altre forme di previdenza obbligatoria 
Di seguito la simulazione del compenso da riconoscere ad un lavoratore autonomo occasionale con aliquota 
INPS Gestione Separata pari al 33,72% di cui 1/3 (11,24%) a suo carico ed i restanti 2/3 (22,48%) in capo al 
committente.   
Compenso lordo 
 
 
 
 
 
 
9.000,00 
Imponibile previdenziale (9.000 – 5.000) 
                                  4.000,00 
Contributo INPS c/lavoratore (11,24%) 
 
 
    
   449,60 
Imponibile fiscale 
 
 
 
 
                       9.000,00 
 
Ritenuta d’acconto (20%) 
 
 
 
 
 
1.800,00 
Netto (compenso lordo – ctr INPS – ritenuta acc.to) 
 
           6.750,40 
 
Le somme da versare con modello F24 da parte del committente saranno: 
• 
Sezione Erario, codice tributo 1040 euro 1.800,00 (ritenuta d’acconto); 
• 
Sezione INPS, codice tributo “CXX” euro 449,60 per contributi c/lavoratore + 899,20 (equivalenti a 
4.000 * 22,48%) per contributi c/committente. 
 
 

---

 
 
 
 
                                                                                            88  
 
6.2 Lavoratore iscritto ad altre forme di previdenza obbligatorie 
Discorso diverso in caso di lavoratore autonomo occasionale iscritto ad altre forme di previdenza obbligatorie, 
nei cui confronti si applica un’aliquota INPS pari al 24%, di cui 1/3 (8%) a carico del lavoratore ed i 2/3 restanti 
(16%) a carico del committente. 
Compenso lordo 
9.000,00 
Imponibile previdenziale (9.000 – 5.000) 
4.000,00 
Contributo INPS c/lavoratore (8%) 
320,00 
Imponibile fiscale 
9.000,00 
Ritenuta d’acconto (20%) 
1.800,00 
Netto (compenso lordo – ctr INPS – ritenuta acc.to) 
6.880,00 
 
Le somme da versare con modello F24 da parte del committente saranno: 
• 
Sezione Erario, codice tributo 1040 euro 1.800,00 (ritenuta d’acconto); 
• 
Sezione INPS, codice tributo “C10” euro 320,00 per contributi c/lavoratore + 640,00 (equivalenti a 
4.000 * 16%) per contributi c/committente. 
 

---

 
 
 
 
7. 
Dichiarazioni fiscali 
 
 
 
 
 
 
7.1 Certificazioni Uniche 
I sostituti d’imposta sono tenuti a certificare a mezzo invio telematico all’Agenzia Entrate, i redditi da lavoro 
dipendente, da lavoro autonomo o redditi diversi, riconosciuti ai sostituiti in un determinato periodo d’imposta. 
Sono ricompresi nell’obbligo anche i committenti che hanno operato, ai sensi dell’articolo 25 del Decreto del 
Presidente della Repubblica del 29 settembre 1973 numero 600, una ritenuta del 20% a titolo di acconto 
all’atto del pagamento di compensi per “prestazioni di lavoro autonomo, ancorché non esercitate abitualmente” 
regolate dall’articolo 2222 del Codice Civile. 
Prendendo a riferimento le istruzioni ADE (disponibili sul portale “agenziaentrate.gov.it – Schede informative 
e servizi – Dichiarazioni – Certificazione unica 2025 - Modello e istruzioni”) è innanzitutto opportuno precisare 
che la CU si compone di due modelli: 
• 
CU sintetica da rilasciare al soggetto percettore del reddito in formato elettronico o cartaceo entro il 
16 marzo dell’anno successivo quello in cui il reddito è stato corrisposto; 
• 
CU ordinaria dove, oltre ai dati indicati nel modello sintetico, sono riportate tutte le informazioni 
necessarie per elaborare i modelli 730 precompilati nonché per effettuare accertamenti o riliquidazioni 
d’imposta, dev’essere trasmessa in via telematica all’AE entro il 16 marzo dell’anno successivo quello 
in cui i redditi sono erogati (31 marzo per le certificazioni relative ai redditi di lavoro autonomo, 
rientranti nell’esercizio di arte o professione abituale ovvero 31 ottobre per le certificazioni contenenti 
esclusivamente redditi esenti o non dichiarabili mediante la dichiarazione dei redditi precompilata). 
 
 

---

 
 
 
 
                                                                                            90  
 
7.1.1 Termine 
Come anticipato, i termini per l’invio dei modelli CU sintetico ed ordinario sono fissati al 16 marzo dell’anno 
successivo quello in cui i redditi sono stati erogati (eccezion fatta per le ipotesi descritte di scadenza fissata al 
31 marzo / 31 ottobre).  
Se la scadenza cade di sabato o in un giorno festivo, la stessa è prorogata al primo giorno feriale successivo. 
In caso di errori nell’invio della CU, il sostituto d’imposta può effettuare le dovute correzioni e rinviare le 
Certificazioni entro i cinque giorni successivi alla scadenza, senza alcuna sanzione. 
 
7.1.2 Invio 
La trasmissione delle Certificazioni avviene esclusivamente in modalità telematica: 
• 
Ad opera del soggetto tenuto ad effettuare la comunicazione; 
• 
Tramite un intermediario abilitato. 
Ai fini dell’invio fa fede il “giorno in cui è conclusa la ricezione dei dati da parte dell’Agenzia delle Entrate”. 
In particolare, il servizio di invio restituisce immediatamente un messaggio che conferma l’avvenuta ricezione 
del file e, in un secondo momento, un ulteriore documento attestante l’esito dell’elaborazione. Soltanto 
quest’ultimo vale come prova dell’avvenuta presentazione delle CU.   
 
7.1.3 Soggetti obbligati 
Sono tenuti all’invio telematico delle CU coloro che nel periodo di competenza del modello hanno: 
• 
Corrisposto “somme o valori soggetti a ritenuta alla fonte, ai sensi degli artt. 23, 24, 25, 25-bis, 25-
ter, 25-quater e 29 del D.P.R. n. 600 del 1973, dell’art. 33 comma 4, del D.P.R. n. 42 del 1988, dell’art. 
21, comma 15, della L. 27 dicembre 1997, n. 449 e dell’art. 11, della L. 30 dicembre 1991, n. 413”; 
• 
Corrisposto contributi previdenziali ed assistenziali, nonché premi assicurativi INAIL; 
• 
Corrisposto somme e valori per i quali non è prevista alcuna ritenuta alla fonte ma la sola contribuzione 
INPS (è il caso delle aziende straniere che occupano lavoratori italiani all’estero assicurati in Italia). 
 

---

 
 
 
 
                                                                                            91  
 
7.1.4 Composizione 
Le macro-sezioni che compongono il flusso telematico CU sono: 
• 
Frontespizio; 
• 
Quadro CT; 
• 
Certificazione unica. 
 
7.1.5 Frontespizio 
Il frontespizio si compone di: 
• 
Tipi di comunicazione, in cui indicare l’annullamento / sostituzione del modello ovvero il codice relativo 
agli eventi eccezionali; 
• 
Dati relativi al sostituto; 
• 
Dati riguardanti il rappresentante firmatario della comunicazione; 
• 
Firma della comunicazione; 
• 
Impegno alla presentazione telematica. 
 
7.1.6 Quadro CT 
Il quadro CT ha lo scopo di comunicare all’Agenzia entrate i dati per la ricezione in via telematica dei modelli 
730-4, necessari per il trattamento in busta paga delle risultanze delle Dichiarazioni dei redditi. 
7.1.7 Certificazione unica 
All’interno della sezione “Certificazione Unica”, vengono esposti i dati fiscali e previdenziali distinti tra redditi 
da lavoro dipendente e assimilati (è il caso dei co.co.co.) e redditi da lavoro autonomo, provvigioni e redditi 
diversi (lavoratori autonomi occasionali). Sotto questo aspetto, l’invio telematico all’Agenzia entrate può 
avvenire anche separatamente: è il caso del professionista A che trasmette i flussi contenenti le Certificazioni 
per i lavoratori dipendenti e assimilati e del professionista B che si occupa invece dei lavoratori autonomi 
occasionali. 
 
 
 

---

 
 
 
 
                                                                                            92  
 
7.1.8 Dati fiscali 
Con riferimento alle risultanze fiscali nella Certificazione unica sono riportate: 
• 
Somme e valori soggetti a tassazione ordinaria; 
• 
Somme soggette a ritenuta a titolo d’imposta o imposta sostitutiva; 
• 
Somme sottoposte a tassazione separata; 
• 
Ammontare delle detrazioni fiscali (compresa l’ulteriore detrazione); 
• 
Importo dell’eventuale trattamento integrativo riconosciuto al collaboratore nonché dell’ex “Bonus 
Renzi”; 
• 
Quantità dei giorni nel periodo d’imposta per i quali sono state riconosciute detrazioni, cosiddetti “giorni 
detrazione”; 
• 
Imposta lorda calcolata dal sostituto d’imposta e conseguente IRPEF netta; 
• 
Addizionali regionali e comunali dovute e trattenute al collaboratore. 
Con esclusivo riferimento alla “Certificazione lavoro autonomo, provvigioni e redditi diversi” (specifica per i 
lavoratori autonomi occasionali) del modello 2024 redditi 2023, l’importo delle ritenute d’acconto versate con 
i codici 1019, 1020, 1040 e 104E dev’essere riportato all’interno del punto 9. 
A fronte di più compensi riconosciuti allo stesso percipiente, il sostituto ha la facoltà di: 
• 
Totalizzare gli importi e “compilazione un’unica certificazione qualora i compensi siano riferiti alla 
stessa causale”; 
• 
Compilare “tante certificazioni quanti sono i compensi erogati nell’anno avendo cura di numerare 
progressivamente le singole certificazioni riguardanti il medesimo percipiente”. 
Al punto 1 dev’essere invece indicata la causale relativa al tipo di pagamento effettuato. Gli elenchi di codici 
disponibili sono due: 
• 
Il primo riguarda le tipologie reddituali che possono essere indicate nel modello 730; 
• 
Il secondo concerne i redditi da dichiarare esclusivamente il modello REDDITI Persone Fisiche 2024. 
All’interno del primo elenco si citano: 
• 
Causale “M – prestazioni di lavoro autonomo non esercitate abitualmente”; 
• 
Causale “M1 – redditi derivanti dall’assunzione di obblighi di fare, di non fare o permettere”; 
• 
Causale “O – prestazioni di lavoro autonomo non esercitate abitualmente, per le quali non sussiste 
l’obbligo di iscrizione alla Gestione Separata (Circ. INPS n. 104/2001)”; 
• 
Causale “O1 – redditi derivanti dall’assunzione di obblighi di fare, di non fare o permettere, per le quali 
non sussiste l’obbligo di iscrizione alla Gestione Separata (Circ. INPS n. 104/2001)”; 

---

 
 
 
 
                                                                                            93  
 
• 
Causale “V - provvigioni corrisposte a incaricato per le vendite a domicilio; provvigioni corrisposte a 
incaricato per la vendita porta a porta e per la vendita ambulante di giornali quotidiani e periodici (L. 
25 febbraio 1987, n. 67)”. 
Successivamente nei seguenti campi: 
• 
Punto 4 va indicato l’ammontare lordo del compenso; 
• 
Punto 7 devono essere riportate le somme che, per espressa disposizione di legge, non costituiscono 
reddito imponibile per il percipiente, ad esempio quelle erogate a titolo di rimborso spese anticipate 
per conto dei committenti; 
• 
Punto 8 contiene l’ammontare imponibile a livello fiscale ottenuto scomputando dall’importo di cui al 
punto 4 le somme non soggette a tassazione indicate al punto 7; 
• 
Punto 9 riporta l’ammontare delle ritenute d’acconto effettuate nel periodo d’imposta. 
 
7.1.9 Dati previdenziali 
Per quanto concerne i dati previdenziali in CU: 
• 
Il punto 29 ospita il codice fiscale dell’ente previdenziale; 
• 
Il punto 30 la denominazione dell’ente previdenziale; 
• 
Il punto 32 l’eventuale codice attribuito all’azienda / committente per identificarla nei suoi rapporti con 
l’ente; 
• 
Il punto 33 riguardante la categoria di appartenenza dell’iscritto all’ente (riservato a ENPAM, ENPAPI 
ed INPS – Gestione ex Enpals). 
Nei punti 34 e 35 dev’essere indicato l’ammontare dei “redditi annui superiori a euro 5.000 derivanti dalle 
attività contrassegnate al punto 1 dai codici “M”, “M1” e “V”, nello specifico: 
• 
Prestazioni di lavoro autonomo occasionale (codice “M”); 
• 
Redditi derivanti dall’assunzione di obblighi di fare, di non fare o permettere (codice “M1”); 
• 
Provvigioni corrisposte a incaricati per le vendite a domicilio (codice “V”). 
Negli ulteriori punti: 
• 
38 è necessario indicare il totale dei contributi dovuti all’Ente in base alle aliquote stabilite dalla 
normativa di riferimento; 
• 
39 l’ammontare dei contributi effettivamente versati dal sostituto d’imposta all’Ente previdenziale 
competente. 

---

 
 
 
 
                                                                                            94  
 
7.2 Modello 770 
I sostituti d’imposta hanno l’obbligo di comunicare attraverso l’invio telematico all’Agenzia entrate del modello 
770: 
• 
Le ritenute operate nel periodo d’imposta interessato, nonché i relativi versamenti e le eventuali 
compensazioni dei crediti; 
• 
I dati contributivi; 
nel rispetto del termine del 31 ottobre, salvo proroga al primo giorno feriale successivo, nel caso in cui il 
termine cada di sabato o in un giorno festivo. 
Sul sito dell’Agenzia Entrate (“agenziaentrate.gov.it – Schede informative e servizi – Dichiarazioni – 770 2025 
– Modello e istruzioni”) è pubblicato il modello 770/2025 e le istruzioni per la compilazione, scaricabili in pdf. 
 
7.2.1 Soggetti obbligati 
Sono tenuti ad inviare i soggetti che nel periodo di competenza del modello hanno corrisposto: 
• 
Somme o valori soggetti a ritenuta alla fonte su redditi di capitale; 
• 
Compensi per avviamento commerciale; 
• 
Contributi ad enti pubblici e privati; 
• 
Riscatti da contratti di assicurazione sulla vita, premi, vincite ed altri proventi finanziari ivi compresi 
quelli derivanti da partecipazioni a organismi di investimento collettivo in valori mobiliari di diritto 
estero; 
• 
Utili e altri proventi equiparati derivanti da partecipazioni in società di capitali; 
• 
Titoli atipici, e redditi diversi, nonché coloro che hanno corrisposto somme o valori soggetti a ritenuta 
alla fonte, ai sensi degli articoli 23, 24, 25, 25-bis, 25-ter, 29 del Decreto del Presidente della 
Repubblica del 29 settembre 1973 numero 600 ed articolo 33, comma 4, del Decreto del Presidente 
della Repubblica 4 febbraio 1988 numero 42. 
I soggetti in questione sono: 
• 
Società di capitali (società per azioni, in accomandita per azioni, a responsabilità limitata, cooperative 
e di mutua assicurazione) residenti nel territorio dello Stato; 
• 
Enti commerciali equiparati alle società di capitali residenti nel territorio dello Stato; 
• 
Enti non commerciali (enti privati non aventi per oggetto esclusivo o principale l’esercizio di attività 
commerciali) residenti nel territorio dello Stato; 

---

 
 
 
 
                                                                                            95  
 
• 
Le associazioni non riconosciute, i consorzi, le aziende speciali e le altre organizzazioni non 
appartenenti ad altri soggetti; 
• 
Le società e gli enti di ogni tipo, con o senza personalità giuridica, non residenti nel territorio dello 
Stato; 
• 
I Trust; 
• 
I condomini; 
• 
Le società di persone (società semplici, in nome collettivo, in accomandita semplice) residenti nel 
territorio dello Stato; 
• 
Le società di armamento residenti nel territorio dello Stato; 
• 
Le società di fatto o irregolari residenti nel territorio dello Stato; 
• 
Le società o le associazioni senza personalità giuridica costituite fra persone fisiche o per l’esercizio in 
forma associata di arti e professioni residenti nel territorio dello Stato; 
• 
Le aziende coniugali, se l’attività è esercitata in società fra coniugi residenti nel territorio dello Stato; 
• 
I gruppi europei d’interesse economico (GEIE); 
• 
Le persone fisiche che esercitano arti e professioni; 
• 
I curatori fallimentari, i commissari liquidatori e gli eredi che non proseguono l’attività del sostituto 
d’imposta deceduto. 
Come già previsto per le Certificazioni Uniche anche in merito ai modelli 770 vige l’obbligo di invio in capo ai 
committenti che nel periodo di competenza hanno corrisposto compensi per prestazioni di lavoro autonomo 
occasionale, soggetti a ritenuta d’acconto del 20% (articolo 25 Decreto del Presidente della Repubblica del 29 
settembre 1973 numero 600). 
 
7.2.2 Invio 
Nel rispetto del termine di scadenza, il modello 770 dev’essere trasmesso in via telematica all’Agenzia Entrate: 
• 
Direttamente dal sostituto d’imposta; 
• 
Tramite un intermediario abilitato; 
• 
Tramite altri soggetti incaricati (esclusivamente per le Amministrazioni dello Stato); 
• 
Tramite società appartenenti al gruppo. 
Ai fini dell’invio fa fede il giorno in cui si conclude la ricezione dei dati da parte dell’Agenzia Entrate. 
La prova della presentazione del modello è data dalla comunicazione attestante l’avvenuto ricevimento dei 
dati, rilasciata in via telematica. 
 

---

 
 
 
 
                                                                                            96  
 
7.2.3 Composizione 
Oltre al frontespizio, le sezioni di cui si compone il modello 770 sono rappresentate, tra gli altri, dai seguenti 
quadri: 
• 
Quadro ST relativo alle ritenute operate dal sostituto d’imposta, oltre alle trattenute per assistenza 
fiscale; 
• 
Quadro SV riguardante le trattenute per addizionali comunali e per assistenza fiscale; 
• 
Quadro SX, con il riepilogo dei crediti e delle compensazioni effettuate dal sostituto d’imposta; 
• 
Quadro SY, riguardante le somme liquidate a seguito di procedure di pignoramento presso terzi. 
 
7.2.4 Frontespizio 
Il frontespizio ospita: 
• 
Il tipo di dichiarazione, con la possibilità di indicare se trattasi di “dichiarazione correttiva nei termini”, 
“dichiarazione integrativa” oltre al protocollo della dichiarazione da correggere o integrare ed il codice 
relativo agli eventi eccezionali; 
• 
Dati identificativi del sostituto; 
• 
Dati relativi al rappresentante firmatario del modello; 
• 
Il riquadro “Redazione della dichiarazione” con le sezioni “Quadri compilati e ritenute operate” e 
“Gestione Separata” per chi vuole avvalersi della possibilità di trasmettere i dati del 770 in più flussi; 
• 
Firma del dichiarante ovvero di colui che ha la rappresentanza legale, negoziale o di fatto; 
• 
Impegno alla presentazione telematica da compilarsi a cura dell’incaricato (società del gruppo o 
intermediario) che trasmette la dichiarazione; 
• 
Visto di conformità. 
 
7.2.5 Quadro ST 
Il quadro ST, composto da quattro sezioni, ospita le ritenute operate e versate sui redditi erogati nel periodo 
di competenza del 770, ivi comprese (istruzioni ADE 770/2025) le “ritenute operate ai sensi degli artt. 23 e 24 
del D.P.R. n. 600 del 1973, sulle somme e valori corrisposti entro il 12 gennaio 2025 se riferiti al 2024 nonché 
le ritenute operate a seguito di conguaglio di fine anno effettuato nei primi due mesi del 2025”. 
In particolare, la prima sezione dev’essere utilizzata per indicare i “dati relativi alle ritenute alla fonte operate 
e per assistenza fiscale effettuata” oltre ai versamenti relativi a ritenute ed imposte sostitutive. 

---

 
 
 
 
                                                                                            97  
 
La seconda sezione dev’essere utilizzata per riportare i dati relativi alle “trattenute di addizionale regionale 
all’IRPEF comprese quelle effettuate in sede di assistenza fiscale, nonché per esporre tutti i relativi versamenti”. 
La terza e quarta sezione, al contrario, ospitano “le imposte operate sui proventi generati da partecipazione 
ad OICR PIR compliant italiani o stabiliti in uno Stato UE o SEE e da Polizza PIR compliant, riscattate prima del 
soddisfacimento del minimum holding period”. 
 
7.2.6 Quadro SV 
Il Quadro SV interessa (istruzioni 770/2025): 
• 
Le trattenute ed i relativi versamenti delle addizionali comunali all’IRPEF “effettuati in forma rateizzata 
nell’ anno 2024 con riferimento all’anno 2023 nonché le trattenute e i relativi versamenti dell’acconto 
delle addizionali comunali all’IRPEF effettuati in forma rateizzata nell’anno 2024 con riferimento 
all’anno 2024”; 
• 
Le trattenute effettuate a titolo di addizionale comunale all’IRPEF a seguito di assistenza fiscale 
“prestata nel 2024 nonché ai relativi versamenti”. 
 
7.2.7 Quadro SX 
All’interno del Quadro SX dovrà essere riportato il riepilogo delle compensazioni effettuate in sede di 
versamento con modello F24, relativamente a (sempre istruzioni 770/2025): 
• 
Credito 2023 derivante dalla precedente dichiarazione 770/2024 e suo utilizzo in compensazione 
esterna; 
• 
Crediti sorti nel corso del periodo d’imposta 2024“e loro utilizzo in compensazione esterna tramite F24 
ai sensi del D.Lgs. n. 241/1997, come previsto dal comma 1, art. 15 del D.Lgs. n. 175 del 2014, tenuto 
conto degli eventuali crediti risultanti dal quadro DI”. 
 
7.2.8 Quadro SY 
Il prospetto SY ospita i dati relativi a: 
• 
Somme liquidate a seguito di procedure di pignoramento presso terzi di cui all’articolo 21, comma 15 
della Legge 27 dicembre 1997 numero 449; 

---

 
 
 
 
                                                                                            98  
 
• 
Ritenute operate ai sensi dell’articolo 25 del Decreto legge 31 maggio 2010 numero 78 convertito con 
modificazioni dalla Legge 30 luglio 2010 numero 122; 
• 
Somme corrisposte a percipienti esteri privi di codice fiscale. 
 
 

