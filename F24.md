##### Come effettuare i versamenti



Contribuenti non titolari di partita Iva

I contribuenti non titolari di partita Iva non sono obbligati al pagamento in via telematica, ferma restando la possibilità di avvalersi di questa modalità. Il modello F24 in forma cartacea può essere presentato presso:



qualsiasi sportello di Agenzia delle Entrate-Riscossione

una banca

un ufficio postale.

Il versamento può essere effettuato in contanti o con i seguenti sistemi:



presso le banche, con assegni bancari o circolari ovvero, se si tratta della propria banca, con addebito diretto sul conto corrente

presso l’agente della riscossione, con assegni bancari o circolari e/o vaglia cambiari

presso gli sportelli bancari e dell’agente della riscossione dotati di terminali elettronici idonei, tramite carta Pagobancomat

presso gli uffici postali, con assegni postali, bancari o circolari, vaglia postali, addebito sul proprio conto corrente ovvero tramite carta Postamat o Postepay.

Contribuenti titolari di partita Iva

Tutti i titolari di partita Iva hanno l’obbligo di presentare il modello F24 esclusivamente con modalità telematiche.



I versamenti possono essere effettuati:



direttamente:

mediante i servizi telematici messi a disposizione dall'Agenzia delle Entrate ("F24 web" e "F24 online"), utilizzando i canali Entratel o Fisconline

mediante i servizi di internet banking messi a disposizione dagli intermediari della riscossione convenzionati con l'Agenzia (banche, Poste Italiane, prestatori di servizi di pagamento)

tramite gli intermediari (professionisti, associazioni di categoria, Caf, ecc.) che:

sono abilitati al canale telematico Entratel dell’Agenzia delle Entrate e aderiscono a una specifica convenzione con la medesima Agenzia (servizio “F24 cumulativo”)

sono abilitati al canale telematico Entratel dell’Agenzia delle Entrate e utilizzano il servizio “F24 addebito unico”

si avvalgono dei servizi di internet banking messi a disposizione dagli intermediari della riscossione convenzionati con l’Agenzia.

Per effettuare il versamento tramite i servizi telematici dell'Agenzia è necessario essere utenti abilitati ai canali Entratel o Fisconline (oppure avvalersi di un intermediario abilitato) e - nel caso in cui il modello F24 presenti un saldo maggiore di zero - possedere un conto corrente presso una delle banche convenzionate con l’Agenzia delle Entrate o presso Poste Italiane, sul quale addebitare l’importo dovuto.



Modalità di presentazione del modello F24 in caso di utilizzo di crediti in compensazione

(applicabili a tutti i contribuenti e sostituti d'imposta, titolari e non titolari di partita Iva)



Coloro che intendono utilizzare in compensazione il credito IVA, i crediti relativi alle imposte sui redditi e alle relative addizionali, alle imposte sostitutive, all'IRAP, i crediti maturati in qualità di sostituto d'imposta e i crediti d'imposta da indicare nel quadro RU della dichiarazione dei redditi sono tenuti a presentare il modello F24 esclusivamente tramite i servizi telematici messi a disposizione dall’Agenzia delle Entrate (articolo 37, comma 49-bis, Dl 223/2006 – risoluzione 110/2019).



In ogni caso, a prescindere dalla tipologia di compensazione effettuata, deve essere presentato esclusivamente attraverso i servizi telematici dell’Agenzia delle Entrate il modello F24 “a saldo zero”, cioè quello in cui l’importo complessivo dei crediti compensati è pari all’importo complessivo dei debiti pagati e, dunque, il saldo finale, dato dalla differenza di tali importi, è zero (articolo 11, comma 2, lettera a), Dl 66/2014).



Tuttavia, la presentazione del modello F24 in forma cartacea è ammessa in caso di utilizzo di crediti d’imposta fruibili in compensazione esclusivamente presso gli agenti della riscossione.





##### La compilazione dell'F24 nei casi più frequenti



Il modello F24 è diviso in "Sezioni", in ciascuna delle quali sono presenti campi che i contribuenti devono compilare.



Per i versamenti di Irpef, Ires, Iva, ritenute e tasse erariali, si utilizza la “sezione Erario”, per le imposte regionali (Irap e addizionale regionale all'Irpef) la “sezione Regioni”, per le imposte comunali la “sezione Imu e altri tributi locali”.



In particolare, i campi principali sono quelli relativi a:



Contribuente: vanno riportati il codice fiscale, i dati anagrafici e il domicilio fiscale

Coobbligato: va indicato, nei casi previsti, unitamente al relativo codice identificativo

Codici tributo: individuano la tipologia del tributo da pagare

Anno/periodo di riferimento: precisa l'anno cui si riferisce il versamento, da riportare nel formato a quattro cifre

Regioni: deve essere specificato anche il codice della regione a favore della quale si effettua il versamento

Imu e altri tributi locali: deve essere indicato anche il codice catastale del comune a favore del quale si effettua il versamento.

Per le altre sezioni, occorre seguire le regole di compilazione fornite da ciascun ente impositore.



Gli importi devono sempre essere indicati con le prime due cifre decimali, anche quando pari a zero (ad esempio, se la somma da versare è di 70 euro, va indicato “70,00”). In presenza di più cifre decimali, si deve procedere all'arrotondamento della seconda con il seguente criterio:



se la terza cifra è uguale o superiore a 5, l'arrotondamento al centesimo si effettua per eccesso (ad esempio, l’importo di 74,955 euro diventa 74,96 euro)

se la terza cifra è inferiore a 5, l'arrotondamento è per difetto (74,952 euro diventa 74,95 euro).

Quando al pagamento sono tenuti l'erede, il genitore, il tutore o il curatore, occorre riportare negli appositi spazi della sezione “Contribuente” i dati identificativi della persona per la quale viene effettuato il versamento, nonché il codice fiscale e il codice identificativo di chi vi provvede.



Per gli importi pagati in unica soluzione riferiti alle principali imposte derivanti da dichiarazioni, nelle colonne “rateazione/regione/prov./mese rif.” della sezione Erario e “rateazione/mese rif.” delle sezioni Regioni e Imu e altri tributi locali, occorre scrivere “0101”.





#### Gli errori da evitare



Gli errori più frequenti nella compilazione del modello F24 riguardano:



codice tributo

periodo di riferimento

codice fiscale.

Per correggerli, l’Agenzia delle Entrate ha reso disponibile il servizio Civis F24 - pdf, utilizzabile anche dagli intermediari della riscossione per rimediare agli errori commessi in sede di trasmissione dei dati contenuti nelle deleghe di pagamento presentate per conto dei propri clienti.



Omessa presentazione del modello F24 con saldo a zero

Per l'omessa presentazione del modello F24 con saldo a zero, è prevista l'applicazione di una sanzione di 100 euro, ridotta a 50 euro se il ritardo non supera i cinque giorni lavorativi.



La violazione può essere regolarizzata avvalendosi del ravvedimento (articolo 13, Dlgs 472/1997). A tal fine, è necessario:



presentare il modello F24 omesso

versare, con il codice tributo “8911”, una sanzione di:

5,56 euro (1/9 di 50 euro), se il modello F24 è presentato entro cinque giorni dall'omissione

11,11 euro (1/9 di 100 euro), se l’F24 è presentato entro novanta giorni dall'omissione

12,50 euro (1/8 di 100 euro), se l’F24 è presentato entro un anno dall'omissione

14,29 euro (1/7 di 100 euro), se l’F24 è presentato entro due anni dall’omissione

16,67 euro (1/6 di 100 euro), se l’F24 è presentato oltre due anni dall’omissione

20 euro (1/5 di 100 euro), se la regolarizzazione avviene dopo che la violazione è stata constatata con un processo verbale.





#### Avvertenze per un corretto versamento telematico



I versamenti inviati tramite i servizi telematici messi a disposizione dall'Agenzia delle Entrate si considerano effettuati solo nel caso in cui il saldo da pagare sia stato addebitato sul conto corrente bancario o postale indicato nel file trasmesso. Questo avviene se, alla data di esecuzione del versamento:



il conto risulta aperto

il conto presenta disponibilità finanziarie sufficienti per addebitare l'intero saldo dovuto

l’intestatario del conto, individuato attraverso il codice fiscale, corrisponde al soggetto indicato come tale nel file inviato.

L’elaborazione delle operazioni avviene con procedure automatizzate e - nel caso in cui anche una sola delle condizioni non risulti soddisfatta - l’istituto presso il quale è aperto il conto non procede con l’addebito e, quindi, il versamento non è considerato validamente effettuato.



Va posta particolare attenzione all’utilizzo dei crediti in compensazione soggetti a controllo preventivo (es. crediti IVA, imposte dirette, agevolazioni), i quali devono risultare disponibili alla data di invio della delega. In assenza di tale disponibilità, la richiesta di versamento viene scartata.



I versamenti possono essere inviati anche in anticipo rispetto alla data di scadenza dell’adempimento: l’addebito delle somme sul conto corrente avviene, comunque, alla data di esecuzione richiesta.



Inoltre, l’invio dei versamenti telematici con congruo anticipo consente di correggere eventuali errori di compilazione determinanti lo scarto del file trasmesso e di eseguire nuovamente l’operazione entro la scadenza prevista, evitando di incorrere in sanzioni.





##### AVVERTENZE PER LA COMPILAZIONE DEL MOD. F24



QUESTO MODELLO VA USATO:

PER PAGARE: Imposte sui redditi e ritenute alla fonte; Iva; IMU;TARES; Imposte sostitutive delle imposte sui

redditi e dell’Iva; Irap; Addizionale regionale o comunale all’Irpef; Contributi e premi INPS, INAIL, ENPALS,

INPDAI; Diritti camerali; Interessi in caso di pagamento rateale e quanto altro previsto.

PER PAGARE TUTTE LE SOMME DOVUTE (COMPRESI INTERESSI E SANZIONI) IN CASO DI: Liquidazione e

controllo formale della dichiarazione; Avviso di accertamento; Atto di contestazione delle sanzioni o Avviso di

irrogazione sanzioni; Accertamento con adesione (concordato); Conciliazione giudiziale; Ravvedimento.

Come si paga

È possibile pagare le somme dovute ad ogni singola scadenza anche utilizzando più modelli.

Il versamento, per i soggetti titolari di partita IVA, deve essere effettuato con modalità di pagamento telematica, come

previsto dall’art. 37,comma 49 del D.L. 04/07/2006, n. 223, ad eccezione dei casi d’esenzione previsti.

In tali casi, il versamento può essere effettuato presso gli sportelli di qualunque agente della riscossione o banca

convenzionata e presso gli uffici postali:

• in contanti;

• con carte PagoBANCOMAT, presso gli sportelli abilitati;

• con carta POSTAMAT, POSTEPAY, con addebito su conto corrente postale presso qualsiasi ufficio postale;

• con assegni bancari o postali tratti dal contribuente a favore di se stesso o con assegni circolari o vaglia postali o

assegni postali vidimati emessi all’ordine dello stesso contribuente e girati per l’incasso alla banca o a Poste. In ogni

caso l’assegno o il vaglia devono essere di importo pari al saldo finale del modello di versamento. Nel caso in cui

l’assegno postale venga utilizzato per pagare tramite Poste l’operazione dovrà essere eseguita all’ufficio postale ove è

intrattenuto il conto;

• con assegni circolari e vaglia cambiari, presso gli agenti della riscossione.

Attenzione: nel caso in cui l’assegno risulti anche solo parzialmente scoperto o comunque non pagabile, il versamento

si considera omesso.

Come va compilato il modello

Il contribuente è tenuto a riportare con particolare attenzione il codice fiscale, i dati anagrafici e il domicilio fiscale.

Il "Codice fiscale del coobbligato, erede, genitore, tutore o curatore fallimentare", deve essere compilato unitamente al

"codice identificativo", desumibile dalla tabella “codici identificativi" pubblicata sul sito internet

“www.agenziaentrate.gov.it”, ( es.: genitore/tutore = 02; curatore fallimentare = 03; erede = 07), con il codice fiscale del:

– coobbligato;

– erede, genitore, tutore o curatore fallimentare che effettua il pagamento per conto del contribuente e che deve firmare il

modello.

Nelle apposite colonne delle varie sezioni del modello devono essere evidenziati i codici tributo o le causali contributo

per i quali si effettua il versamento e l’anno cui si riferisce il versamento stesso, da indicare con quattro cifre (es.: 2002).

Per i versamenti con cadenza periodica nel campo rateazione/ regione/provincia/mese rif., andrà indicato il mese di

riferimento (es: per ritenute lavoro dipendente di novembre occorre scrivere 0011).

Eventuali errori commessi nella compilazione possono comportare richieste di pagamento della stessa somma già

versata.

I soggetti il cui periodo d’imposta non coincide con l’anno solare, devono barrare l’apposita casella ed indicare nella

colonna “anno di riferimento” il primo dei due anni solari interessati.

Gli importi devono sempre essere indicati con le prime due cifre decimali anche nel caso che tali cifre siano pari a zero.

In presenza di più cifre decimali occorre procedere all’arrotondamento della seconda cifra decimale con il seguente

criterio: se la terza cifra è uguale o superiore a 5, l’arrotondamento al centesimo va effettuato per eccesso; se la terza

cifra è inferiore a 5, l’arrotondamento va effettuato per difetto (es.: euro 52,752 arrotondato diventa euro 52,75; euro

52,755 arrotondato diventa euro 52,76; euro 52,758 arrotondato diventa euro 52,76).

Si richiama l’attenzione sulla circostanza che le prime due cifre decimali vanno indicate anche se pari a zero come

nell’ipotesi in cui l’importo sia espresso in unità di euro (es.: somma da versare pari a 52 euro, va indicato 52,00).

Si precisa, inoltre, che i commi secondo e terzo dell’art. 51 D.Lgs. 213/98 dispongono in materia di conversione delle

sanzioni pecuniarie ed amministrative quanto segue:

1\. A decorrere dal 1° gennaio 2002 ogni sanzione penale o amministrativa espressa in lire nelle vigenti disposizioni

normative è tradotta in Euro secondo il tasso di conversione irrevocabilmente fissato ai sensi del Trattato.

2\. Se l’operazione di conversione prevista dal comma secondo produce un risultato espresso anche con decimali, la cifra

è arrotondata eliminando i decimali.

Se gli importi dovuti a titolo di saldo o di acconto sono pagati in unica soluzione, nelle colonne

“rateazione/regione/prov./mese rif.” della sezione “Erario” e “rateazione/mese rif.” delle sezioni “Regioni” ed “IMU e altri

tributi locali”, indicare 0101; in caso di pagamento rateale, è necessario attenersi alle indicazioni di seguito fornite nel

paragrafo rateazioni.

L’elenco completo di codici e causali è disponibile presso gli agenti della riscossione, le banche e gli uffici postali e può

essere prelevato anche dal sito internet “www.agenziaentrate.gov.it”.

Sono disponibili presso banche, agenti della riscossione e uffici postali modelli nei quali sono prestampati i codici tributo

relativi ai versamenti più frequenti.

Rateazione

Nel caso in cui il contribuente abbia scelto di pagare ratealmente le somme dovute a titolo di saldo e acconto delle

imposte e dei contributi risultanti dalla dichiarazione (fatta eccezione per gli acconti dovuti nei mesi di novembre e

dicembre, che non sono rateizzabili) tali somme possono essere ripartite in rate mensili di pari importo.

La rateazione non deve necessariamente riguardare tutti gli importi che, sulla base della dichiarazione, sono dovuti a

titolo di saldo o di acconto.

Ad esempio, è possibile rateizzare l’IRPEF e versare in unica soluzione l’IRAP, ovvero rateizzare l’acconto IRPEF e

versare in unica soluzione il saldo IRPEF. Relativamente ai tributi da indicare nelle sezioni “Erario”, “Regioni” ed “IMU e

altri tributi locali”, in occasione del pagamento di ciascuna rata, il contribuente deve indicare per ogni tributo,

rispettivamente, nella colonna “rateazione/regione/prov/mese rif.” e in quella “rateazione/mese rif.”, la rata che sta

pagando e il numero di rate prescelto (ad es., se versa la seconda di sei rate, deve indicare 0206).

Si ricorda che la prima rata deve essere versata entro il giorno di scadenza del saldo e/o dell’acconto e che in ogni caso,

il pagamento rateale deve essere completato entro il mese di novembre.

L’importo da pagare ad ogni scadenza è dato dalla rata di capitale e dagli interessi ad essa relativi, da calcolare al tasso

indicato presso le banche, gli agenti della riscossione e gli uffici postali. Gli interessi sono dovuti in misura forfettaria,

indipendentemente dal giorno del pagamento e vanno calcolati con la seguente formula: C x i x t / 36.000, in cui “C” è

l’importo rateizzato, “i” è l’interesse e “t” è il numero dei giorni che intercorrono tra la scadenza della prima rata e quella

della seconda. Essi devono essere pagati utilizzando, per ogni sezione del modello, l’apposito codice tributo o causale

contributo.

Compensazione

Il contribuente può compensare gli importi a credito di propria spettanza con debiti inerenti a tributi, contributi o premi

indicati nello stesso modello F24 tenendo presente che deve essere indicato, quale importo massimo di credito

compensato, l’importo necessario all’azzeramento del totale dei debiti indicati nelle varie sezioni; infatti il saldo finale del

modello non può essere mai negativo (e non può essere negativo, nel caso si compili una sola sezione, neppure il saldo

della singola sezione); il modello quindi non può chiudere mai con un’eccedenza di credito, ma può chiudere a zero o

con un saldo positivo, cioè con un importo da versare.

L’eventuale eccedenza di credito spettante potrà essere compensata, sempre nel rispetto del medesimo criterio, in

occasione dei pagamenti successivi.

Il modello va compilato e presentato anche nel caso in cui nulla risulti dovuto a seguito della compensazione, cioè nel

caso in cui il saldo finale sia pari a zero.

Chi effettua la compensazione, per esporre correttamente i crediti, deve indicare:

a) nella colonna “codice tributo” o “causale contributo”, i relativi codici dai quali scaturisce il credito;

b) nella colonna ”anno di riferimento” o “periodo di riferimento”, il periodo d’imposta o contributivo cui si riferisce il credito;

c) nella colonna “importi a credito compensati”, l’ammontare del credito che si intende utilizzare in compensazione. In

particolare:

– nelle sezioni “Erario”, “Regioni” ed “IMU e altri tributi locali” occorre indicare la parte del credito d’imposta che si

intende utilizzare in compensazione con il presente modello;

– nelle sezioni “INPS” e “Altri enti previdenziali e assicurativi”, i crediti vantati nei confronti degli enti previdenziali

risultanti dalle denunce contributive che si intendono compensare con il presente modello.

Si ricorda che in ogni caso l’importo massimo compensabile è pari a euro 516.456,90;

d) limitatamente ai crediti previdenziali e assicurativi, gli altri dati identificativi previsti nelle relative sezioni del modello.

Compensazione e rateazione

Nel caso in cui il contribuente intenda procedere sia alla compensazione che alla rateazione, può utilizzare due modelli: il

primo con saldo finale eguale a zero per utilizzare il credito da compensare e con l’indicazione 0101 nello spazio

rateazione in corrispondenza dell’importo a debito versato; il secondo per evidenziare l’importo della prima rata da

versare del residuo debito, riportando nello spazio rateazione il numero della rata in pagamento e quello complessivo del

numero delle rate prescelto (ad esempio, se la prima di cinque rate indicare 0105); a partire dalla seconda rata da

versare sono dovuti gli interessi.

ISTRUZIONI PARTICOLARI PER ALCUNI TIPI DI PAGAMENTO

Pagamento delle somme dovute in caso di liquidazione e controllo della dichiarazione

In questo caso il contribuente deve attenersi alle istruzioni fornite nell’apposita comunicazione.

Pagamento delle somme dovute in caso di avviso di accertamento, di avviso di irrogazione o atto di

contestazione di sanzioni, accertamento con adesione e conciliazione giudiziale

Per tali pagamenti deve essere utilizzata la sezione “Erario” anche per pagare l’Irap e le addizionali regionali o comunali

all’Irpef. Il contribuente deve indicare:

– nello spazio “codice ufficio”, il codice dell’ufficio che ha emesso l’atto oggetto della definizione;

– nello spazio “codice atto”, il codice dell’atto oggetto di definizione;

– nella colonna “anno di riferimento”, l’anno cui si riferisce la violazione;

– per l’Irap, e le addizionali regionali e le addizionali comunali, nella colonna “rateazione/regione/prov/mese rif./codice

ente/codice comune”, il codice dell’ente territoriale destinatario della somma, prelevabile dal sito internet

“www.agenziaentrate.gov.it”.

Il tributo e gli interessi devono essere pagati cumulativamente, utilizzando il codice del tributo, mentre le sanzioni devono

essere pagate a parte, utilizzando l’apposito codice.

Se il contribuente effettua il pagamento in relazione a più atti, deve compilare tanti modelli quanti sono gli atti.

Attenzione: l’utilizzazione di uno dei codici istituiti per il versamento delle somme oggetto di questo paragrafo comporta

l’obbligo di riempire anche i campi relativi al codice ufficio ed al codice atto.

Ravvedimento

Questo modello deve essere utilizzato anche per il versamento sia dell’imposta e degli interessi, sia delle sanzioni

dovute a seguito di ravvedimento. In tal caso non deve mai essere compilato lo spazio relativo al “codice ufficio”.

SEZIONE IMU E ALTRI TRIBUTI LOCALI (Per i versamenti da indicare in questa sezione, nel campo

“IDENTIFICATIVO OPERAZIONE” è riportato, ove richiesto dal Comune, il codice identificativo dell’operazione cui si

riferisce il versamento, comunicato dallo stesso Comune).

Istruzioni per il versamento dell’IMU

Per il versamento dell’Imposta Municipale Propria (IMU) deve essere utilizzata la sezione “IMU e altri tributi

locali”. In particolare, in ogni riga devono essere indicati i seguenti dati:

Nello spazio “codice ente/codice comune” il codice catastale del Comune nel cui territorio sono situati gli immobili,

costituito da quattro caratteri.

Nello spazio “Ravv.” barrare la casella se il pagamento si riferisce al ravvedimento.

Nello spazio “Immob. variati” barrare qualora siano intervenute delle variazioni per uno o più immobili che richiedano la

presentazione della dichiarazione di variazione.

Nello spazio “Acc.” barrare se il pagamento si riferisce all’acconto.

Nello spazio “Saldo” barrare se il pagamento si riferisce al saldo. Se il pagamento è effettuato in unica soluzione per

acconto e saldo, barrare entrambe le caselle.

Nello spazio “Numero immobili” indicare il numero degli immobili (massimo 3 cifre).

Lo spazio “rateazione” deve essere compilato solo se l’Amministrazione finanziaria fornisce le relative istruzioni, ad

esempio con circolari o risoluzioni.

Nello spazio “Anno di riferimento” deve essere indicato l’anno d’imposta cui si riferisce il pagamento. Nel caso in cui sia

barrato lo spazio “Ravv.”, indicare l’anno in cui l’imposta avrebbe dovuto essere versata.

Nello spazio “Importi a debito versati” indicare l’importo a debito dovuto. Nel caso di diritto alla detrazione, indicare

l’imposta al netto della detrazione, da esporre nell’apposita casella in basso a sinistra.

Istruzioni per il versamento della TARES

Per il versamento del Tributo comunale sui rifiuti e sui servizi (TARES), deve essere utilizzata la sezione “IMU e

altri tributi locali”. In particolare, in ogni riga devono essere indicati i seguenti dati:

Nello spazio “codice ente/codice comune”, il codice catastale del Comune nel cui territorio sono situati gli immobili,

costituito da quattro caratteri.

Nello spazio “Ravv.”, barrare la casella se il pagamento si riferisce al ravvedimento.

Nello spazio “Numero immobili”, indicare il numero degli immobili (massimo 3 cifre).

Lo spazio “rateazione” deve essere compilato indicando il numero della rata in pagamento, seguito dal numero

complessivo delle rate in cui è suddiviso il pagamento stesso. Ad esempio, nel caso in cui il pagamento è suddiviso in

due rate e si procede al versamento della prima rata, indicare “0102”. Se il pagamento avviene in unica soluzione

indicare “0101”.

Nello spazio “Anno di riferimento”, deve essere indicato l’anno d’imposta cui si riferisce il pagamento. Nel caso in cui sia

barrato lo spazio “Ravv.”, indicare l’anno in cui l’imposta avrebbe dovuto essere versata.

Nello spazio “Importi a debito versati”, indicare l’importo a debito dovuto.

