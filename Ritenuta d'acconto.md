##### Redditi soggetti a ritenuta



Sono soggetti alla ritenuta i compensi per prestazioni di lavoro autonomo corrisposti, a qualunque titolo, ad artisti e professionisti.

In particolare si tratta dei compensi corrisposti:



per prestazioni di lavoro autonomo, anche occasionale, e anche sotto forma di partecipazione agli utili

per prestazioni rese a terzi o nell'interesse di terzi

per l'assunzione di obblighi di fare, non fare o permettere

sugli utili derivanti da contratti di associazione in partecipazione, quando l'apporto dell'associato è costituito esclusivamente dalla prestazione di lavoro

sugli utili spettanti ai promotori e ai soci fondatori di società per azioni, in accomandita per azioni e a responsabilità limitata

sui redditi derivanti dalla cessione di diritti d’autore da parte dello stesso autore

sui diritti per opere d’ingegno, ceduti da persone fisiche non imprenditori o professionisti che le hanno acquistate.

Sono esclusi dall’applicazione della ritenuta i compensi di importo inferiore a 25,82 euro (sempre che non si tratti di acconti relativi a prestazioni di importo complessivo superiore a tale limite), corrisposti dagli enti pubblici e privati, non aventi a oggetto esclusivo o principale l'esercizio di attività commerciali, per prestazioni di lavoro autonomo occasionale.





##### Versamento delle ritenute su reddito di lavoro autonomo - Che cos'è



I datori di lavoro (sostituti d’imposta) che corrispondono compensi per prestazioni di lavoro autonomo, anche sotto forma di partecipazione agli utili, devono operare, all'atto del pagamento, una ritenuta del 20% a titolo di acconto dell'imposta sul reddito delle persone fisiche, con l'obbligo di rivalsa.



La ritenuta, nel caso si tratti di soggetti non residenti, è pari al 30% e non è a titolo di acconto dell’imposta bensì a titolo definitivo.



Le ritenute effettuate devono essere versate dal sostituto entro il giorno 16 del mese successivo a quello del pagamento, utilizzando il modello F24, esclusivamente in via telematica per i sostituti titolari di partita IVA.





##### Redditi soggetti a ritenuta



Sono soggetti alla ritenuta i compensi per prestazioni di lavoro autonomo corrisposti, a qualunque titolo, ad artisti e professionisti.

In particolare si tratta dei compensi corrisposti:



per prestazioni di lavoro autonomo, anche occasionale, e anche sotto forma di partecipazione agli utili

per prestazioni rese a terzi o nell'interesse di terzi

per l'assunzione di obblighi di fare, non fare o permettere

sugli utili derivanti da contratti di associazione in partecipazione, quando l'apporto dell'associato è costituito esclusivamente dalla prestazione di lavoro

sugli utili spettanti ai promotori e ai soci fondatori di società per azioni, in accomandita per azioni e a responsabilità limitata

sui redditi derivanti dalla cessione di diritti d’autore da parte dello stesso autore

sui diritti per opere d’ingegno, ceduti da persone fisiche non imprenditori o professionisti che le hanno acquistate.

Sono esclusi dall’applicazione della ritenuta i compensi di importo inferiore a 25,82 euro (sempre che non si tratti di acconti relativi a prestazioni di importo complessivo superiore a tale limite), corrisposti dagli enti pubblici e privati, non aventi a oggetto esclusivo o principale l'esercizio di attività commerciali, per prestazioni di lavoro autonomo occasionale.





##### Importi su cui si applica la ritenuta



La determinazione della base imponibile soggetta a ritenuta segue determinate regole.



In particolare, rientrano nella base imponibile, oltre ai compensi professionali, anche i rimborsi a piè di lista per le spese di viaggio, vitto e alloggio nonché tutte le spese documentate anticipate dal professionista e rimborsate dal committente, anche se le fatture risultano intestate, oltre che al professionista, anche al committente nell'interesse del quale sono state sostenute.



Inoltre, è soggetto a ritenuta il contributo Inps addebitato al cliente (4%) da parte di lavoratori autonomi iscritti alla gestione separata Inps.



Non concorrono, invece, alla formazione della base imponibile:



i contributi previdenziali e assistenziali previsti dalla legge a carico del soggetto che li corrisponde

l'eventuale addebito in via di rivalsa del contributo per la cassa nazionale dell'ordine professionale (ad esempio, 4% per i dottori commercialisti)

le somme ricevute a titolo di rimborso spese anticipate, in nome e per conto del cliente, a condizione che non costituiscano spese inerenti alla produzione del reddito di lavoro autonomo e che siano debitamente e analiticamente documentate.

Riguardo ai redditi derivanti dalla cessione di diritti d’autore e ai diritti per opere d’ingegno, il reddito imponibile è dato dall'ammontare dei compensi, in denaro o in natura, percepiti nel periodo d'imposta ridotto del 25% a titolo di deduzione forfetaria delle spese sostenute (importo elevato al 40% se i compensi sono percepiti da soggetti di età inferiore a 35 anni).





Aliquote

Per i redditi di lavoro autonomo corrisposti a soggetti residenti, la ritenuta, effettuata a titolo d’acconto, è pari al 20%.



Se, invece, i compensi sono corrisposti a soggetti non residenti per prestazioni svolte sul territorio dello Stato, si applica una ritenuta a titolo di imposta in misura del 30% dell'ammontare corrisposto.



L’aliquota del 30% a titolo d’imposta si applica sui compensi e le somme corrisposti a non residenti per l'utilizzazione economica di opere dell'ingegno, brevetti, invenzioni industriali e simili (articolo 23, comma 2, lett. c) Tuir).



Se i predetti compensi, per prestazioni di lavoro autonomo e assimilati, sono corrisposti a stabili organizzazioni in Italia di soggetti non residenti, si applica la ritenuta a titolo di acconto in misura del 20%.







##### Tabella riepilogativa



Tipo di reddito	Aliquota ritenuta	Base imponibile

Compensi per prestazioni di lavoro autonomo anche occasionale	20% a titolo d’acconto	100%

Compensi per cessione diritti d'autore da parte dello stesso autore:	 	 

soggetti di età superiore a 35 anni	20% a titolo d’acconto	75%

soggetti di età inferiore a 35 anni	20% a titolo d’acconto	60%

Compensi per l’assunzione di obblighi di fare, non fare e permettere	20% a titolo d’acconto	100%

Compensi ad associati in partecipazione che apportano solo lavoro	20% a titolo d’acconto	100%

Partecipazione agli utili di soci fondatori o promotori	20% a titolo d’acconto	100%

Compensi di qualsiasi natura per prestazioni di lavoro autonomo anche occasionale corrisposti a soggetti non residenti	30% a titolo d’imposta	100%

Compensi per cessione di opere d’ingegno, brevetti industriali, marchi d’impresa, formule, ecc. corrisposti a soggetti non residenti	30% a titolo d’imposta	100%





##### Come e quando si versa



Le ritenute vanno versate dai datori di lavoro (sostituti d’imposta) entro il 16 del mese successivo a quello del pagamento.

Se il predetto termine cade di sabato o di giorno festivo il versamento è posticipato al primo giorno lavorativo successivo.



Il versamento va effettuato utilizzando il modello F24, esclusivamente con modalità telematiche per i sostituti titolari di partita Iva, utilizzando il codice tributo 1040.





##### Certificazione delle ritenute



Le ritenute corrisposte devono essere certificate da parte dei soggetti che le hanno effettuate.

La certificazione deve attestare:



l'ammontare complessivo delle somme e dei valori corrisposti

l'ammontare delle ritenute operate, delle detrazioni di imposta effettuate e dei contributi previdenziali e assistenziali

eventuali altri dati non obbligatori come ad esempio il contributo professionale o l’Iva.





Testo Unico del 22/12/1986 n. 917 - art. 23

Titolo del provvedimento:

Testo unico delle imposte sui redditi.

Titolo del documento:

Applicazione dell'imposta ai non residenti.

(NDR: ex art. 20.)

Testo: in vigore dal 01/01/2004

&nbsp;modificato da: DLG del 12/12/2003 n. 344 art. 1

&nbsp;1. Ai fini dell'applicazione dell'imposta nei confronti dei non residenti

si considerano prodotti nel territorio dello Stato:

&nbsp;a) i redditi fondiari;

&nbsp;b) i redditi di capitale corrisposti dallo Stato, da soggetti residenti

nel territorio dello Stato o da stabili organizzazioni nel territorio stesso

di soggetti non residenti, con esclusione degli interessi e altri proventi

derivanti da depositi e conti correnti bancari e postali;

&nbsp;c) i redditi di lavoro dipendente prestato nel territorio dello Stato,

compresi i redditi assimilati a quelli di lavoro dipendente di cui alle

lettere a) e b) del comma 1 dell'articolo 50;

&nbsp;d) i redditi di lavoro autonomo derivanti da attivita' esercitate nel

territorio dello Stato;

&nbsp;e) i redditi d'impresa derivanti da attivita' esercitate nel territorio

dello Stato mediante stabili organizzazioni;

&nbsp;f) i redditi diversi derivanti da attivita' svolte nel territorio dello

Stato e da beni che si trovano nel territorio stesso, nonche' le plusvalenze

derivanti dalla cessione a titolo oneroso di partecipazioni in societa'

residenti, con esclusione:

&nbsp;1) delle plusvalenze di cui alla lettera c-bis) del comma 1,

dell'articolo 67, derivanti da cessione a titolo oneroso di partecipazioni

in societa' residenti negoziate in mercati regolamentati, ovunque detenute;

&nbsp;2) delle plusvalenze di cui alla lettera c-ter) del medesimo articolo

derivanti da cessione a titolo oneroso ovvero da rimborso di titoli non

rappresentativi di merci e di certificati di massa negoziati in mercati

regolamentati, nonche' da cessione o da prelievo di valute estere rivenienti

da depositi e conti correnti;

&nbsp;3) dei redditi di cui alle lettere c-quater) e c-quinquies) del

medesimo articolo derivanti da contratti conclusi, anche attraverso

l'intervento d'intermediari, in mercati regolamentati;

&nbsp;g) i redditi di cui agli articoli 5, 115 e 116 imputabili a soci,

associati o partecipanti non residenti.

&nbsp;2. Indipendentemente dalle condizioni di cui alle lettere c), d), e) e f)

del comma 1 si considerano prodotti nel territorio dello Stato, se

corrisposti dallo Stato, da soggetti residenti nel territorio dello Stato o

da stabili organizzazioni nel territorio stesso di soggetti non residenti:

&nbsp;a) le pensioni, gli assegni ad esse assimilati e le indennita' di fine

rapporto di cui alle lettere a), c), d), e) e f) del comma 1 dell'articolo

17;

&nbsp;b) i redditi assimilati a quelli di lavoro dipendente di cui alle lettere

c), c-bis), f), h), h-bis), i) e l) del comma 1 dell'articolo 50;

&nbsp;c) i compensi per l'utilizzazione di opere dell'ingegno, di brevetti

industriali e di marchi di impresa nonche' di processi, formule e

informazioni relativi ad esperienze acquisite nel campo industriale,

commerciale o scientifico;

&nbsp;d) i compensi corrisposti da imprese, societa' o enti non residenti per

prestazioni artistiche o professionali effettuate per loro conto nel

territorio dello Stato.

